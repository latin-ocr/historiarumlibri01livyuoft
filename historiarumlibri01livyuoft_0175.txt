HISTORIARUML113.1.¹ 11

in silvis natus. Is AEnean Silvium creat. Is deinde
Latinum Silvium. Ab eo coloniae aliquot deductae ‚
Prisci Latini appellati. Manfit Silvius postea omni-
bus cognomen, qui Albae regnarunt. Latino Alba
ortus, Alba Atys, Atye Capys ‚ Capye Capetus,
Capeto Tiberinus; qui, in trajectu Albulae amnis
submersus, celebre ad posteros nomen flumini de-
dit. Agrippa inde Tiberini filius; post Agrippam
Romulus Silvius ‚ a patre accepto imperio, regnat.
Aventino, fuhnine ipse ictus, regnum per manus
tradidit. is ‚ sepultus in eo colle ‚ qui nunc est pars
Romanae urbis ‚ cognomen colli fecit, Proca dein-
de regnat: is Numitorem atque Amulium procreat.
Numitori, qui stirpis maximus erat, regnum vetu-
stum Silviae gentis legat. Plus tamen vis potuit,
quam voluntas patris aut verecundia aetatis. Pulso
fratre, Amulius regnat: addit sceleri scelus: stir-
pem fratris virilem interimit: fratris filiae Rhece
Silviae per speciem honoris, cum Vestalem eam
legiffet ‚ perpetua virginitate spem partus adimit.

- 1V. Sed debebatur, ut opinor, fatis tantae origo
urbi3‚ maximique secundum Deorum opes impe-
rii principium. Vi compressa Vestalis, cum gemi-
num partum edidiffet, seu ita rata, seu quia Deus
auctor culpae honestior erat, Martem incertae stir-
pis patrem nuncupat. Sed nec Dii, nec homines,
aut ipsam, aut stirpem a crudelitate regia vindicant.
sacerdos vineta in custodiam datur; pueros in pro-
fluentem aquam mitti jubet. Forte quadam divini-
tus super ripas Tiberis effusus lenibus stagnis ‚ nec
adiri usquam ad justi cursum ¹poterat amnis; δέ ,

