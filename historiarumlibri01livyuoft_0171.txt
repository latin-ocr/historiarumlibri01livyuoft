HISTORIARUM LIB. 1. 7

pue in cognitione rerum salubre ac frugiferum , orn-
nis te exempli documenta in illustri posita monu-
mento intueri: inde tibi tuaeque reipublicae, quod
imitere ‚ capias: inde , foedum inceptu, foedum exi-
tu ‚ quod vites. Ceterum aut me amor negotii su-
scepti fallit, aut nulla unquam respublica nec ma-
jor ‚ nec sanfflor, nec bonis exemplis ditior fuit:
nec in quam civitatem tam serae avaritia luxuria-
que immigraverint: nec ubi tantus ac tam diu pau·-
pertati ac parfimoniae honos fuerit. adeo , quanto
rerum minus, tanto minus cupiditatis erat. Nuper
divitiae avaritiam, & abundantes voluptates defi-
derium per luxum atque libidinem pereundi per-
dendique omnia invexere. Sed querelae, ne tum qui-
dem gratae futurae, cum forsitan & necessariae erunt,
ab initio certe tantae ordiendae rei abfint. Cum bo·-
nis potius ominibus votisque ac precationibus Deo-
rum Dearumque, fi , ut poetis, nobis quoque mos
effet, libentius inciperemus, ut orfis tanti operis
successus prosperos darent. ⁴²

LIBER Ι.

Ι. J AM primum omniurn satis constat, Troja cap-
ta, in ceteros saevitum effe Trojanos3 duobuS, AEnea
Antenoreque‚ & vetusti jure hospitii, & quia pa-
cis reddendaeque Helenae semper auflores fuerant ‚
omne jus belli Achivos abstinuisse. Casibus deinde
variis Antenorem cum multitudine Henetum ‚ qui,

A4

